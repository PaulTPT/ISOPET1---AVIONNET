<h4 class="n_f4-c-30v n_f4-c-31r n_f4-c-31v ">D’un cerf qui est en l’eaue<br><small><i>Folios
         30v et 31r et 31v</i></small></h4>
<p class="type_recit "><span class="ln">1</span><span class="l">Un serf qui tres grant soif avoit</span><br><span class="ln">2</span><span class="l">Boire a la fontaine venoit.</span><br><span class="ln">3</span><span class="l">S’enbut assez et voulentiers</span><br><span class="ln">4</span><span class="l">Et remira en demantiers</span><br><span class="ln">5</span><span class="l">En l'eaue ses cornes et teste.</span><br><span class="ln">6</span><span class="l">Si en fait tres grant joye et feste,</span><br><span class="ln">7</span><span class="l">Et moult se loe, et moult se prise ;</span><br><span class="ln">8</span><span class="l">Mais de l'autre part trop desprise</span><br><span class="ln">9</span><span class="l">Ses maigres jambes et ses piez.</span><br><span class="ln">10</span><span class="l">De l'un se deult, de l'autre est liez.</span><br><span class="ln">11</span><span class="l">Le serf illec plus ne sejourne ;</span><br><span class="ln">12</span><span class="l">Au bois arriere s'en retourne,</span><br><span class="ln">13</span><span class="l">Ou il oÿ telles nouvelles</span><br><span class="ln">14</span><span class="l">Qui ne lui furent mie belles,</span><br><span class="ln">15</span><span class="l">Car ou bois estoient veneurs.</span><br><span class="ln">16</span><span class="l">Les chiens oÿ et les coureurs</span><br><span class="ln">17</span><span class="l">Qui pas ne lui plaist a ouïr.</span><br><span class="ln">18</span><span class="l">Qui veïst lors le serf fouir,</span><br><span class="ln">19</span><span class="l">Il ne l'en deüst pas blasmer.</span><br><span class="ln">20</span><span class="l">Or doit il bien ses piez amer</span><br><span class="ln">21</span><span class="l">Ne lui vont pas lors ennuyant.</span><br><span class="ln">22</span><span class="l">Mais si co<span class="abr">(m)</span><span class="norm">m</span>me l’en aloit fuyant</span><br><span class="ln">23</span><span class="l">En un bois espés est venu ;</span><br><span class="ln">24</span><span class="l">Ou ses cornes l'ont retenu</span><br><span class="ln">25</span><span class="l">Et arresté en tel maniere</span><br><span class="ln">26</span><span class="l">Qu'il ne puet avant ne arriere.</span><br><span class="ln">27</span><span class="l">Par ses cornes la mort reçoit,</span><br><span class="ln">28</span><span class="l">Et a ses piez se courrouçoit,</span><br><span class="ln">29</span><span class="l">Qui sauvé et guery l'eüssent</span><br><span class="ln">30</span><span class="l">Se ses longues cornes ne feussent.</span><br></p>
<p class="type_morale "><span class="ln">31</span><span class="l">Nul ne doit chose despiter</span><br><span class="ln">32</span><span class="l">Qui puet valoir et prouffiter,</span><br><span class="ln">33</span><span class="l">Ne chose chiere aussi tenir</span><br><span class="ln">34</span><span class="l">Dont do<span class="abr">(m)</span><span class="norm">m</span>maige lui puet venir.</span><br><span class="ln">35</span><span class="l">Souvent fuyons ce qui nous vault,</span><br><span class="ln">36</span><span class="l">Et de n<span class="abr">(ot)</span><span class="norm">ot</span>re bien ne nous chault.</span><br></p>
<h4 class="text-center"><br><small><i>Folios
         15v et 16r</i></small></h4>
<p class="type_recit "><span class="ln">1</span><span class="l">Regnart, <span class="rdg substantive">qui oncques n'abeli</span>,</span><br><span class="ln">2</span><span class="l">Semont <span class="rdg substantive">de mengier</span> avec <span class="rdg orthographic">li</span></span><br><span class="ln">3</span><span class="l">La segongne, sa bonne amie.</span><br><span class="ln">4</span><span class="l"><span class="rdg substantive">Et elle ne luy refusa</span> mie,</span><br><span class="ln">5</span><span class="l"><span class="rdg substantive">Qui cuide bien</span> estre peüe</span><br><span class="ln">6</span><span class="l"><span class="rdg substantive">Et festoiee et receüe,</span></span><br><span class="ln">7</span><span class="l"><span class="rdg substantive">Que a nulz baras</span> n’y <span class="rdg orthographic">entendi</span>.</span><br><span class="ln">8</span><span class="l">Regnart <span class="rdg orthographic">sur</span> la table <span class="rdg orthographic">espandi</span></span><br><span class="ln">9</span><span class="l">Plain pot de miel que il avoit,</span><br><span class="ln">10</span><span class="l"><span class="rdg orthographic">Que a mengier</span> donner <span class="rdg orthographic">li</span> devoit.</span><br><span class="ln">11</span><span class="l"><span class="rdg orthographic">S’i boit</span> le miel, <span class="rdg substantive">leiche</span> et suce,</span><br><span class="ln">12</span><span class="l">Et prie celle <span class="rdg substantive">qu'elle menguce</span>,</span><br><span class="ln">13</span><span class="l"><span class="rdg substantive">Mes elle ne puet</span> riens a soy <span class="rdg substantive">treire</span></span><br><span class="ln">14</span><span class="l"><span class="rdg substantive">Qu'elle n'a pas bec</span> a ce faire.</span><br><span class="ln">15</span><span class="l">Si se pourpense par <span class="rdg substantive">quel part</span></span><br><span class="ln">16</span><span class="l"><span class="rdg substantive">Elle conchiera</span> Regnart.</span><br><span class="ln">17</span><span class="l">Regnart semont, <span class="rdg substantive">si appareille</span></span><br><span class="ln">18</span><span class="l"><span class="rdg substantive">Trop bonne</span> vïande a merveille,</span><br><span class="ln">19</span><span class="l">La meilleur <span class="rdg substantive">que elle pot</span>.</span><br><span class="ln">20</span><span class="l"><span class="rdg substantive">Puis si l’a mis</span><span class="rdg orthographic"> dedanz</span> un pot</span><br><span class="ln">21</span><span class="l">Qui ot le col lonc et estoit,</span><br><span class="ln">22</span><span class="l"><span class="rdg substantive">Comme ampolle</span><span class="rdg orthographic"> de verre</span><span class="rdg substantive"> estroit</span>.</span><br><span class="ln">23</span><span class="l">Regnart n'y pot <span class="rdg substantive">le groing</span> bouter</span><br><span class="l"></span><br><span class="ln">24</span><span class="l">Mes <span class="rdg orthographic">la cigongne</span> bien <span class="rdg orthographic">en gouste</span>,</span><br><span class="ln">25</span><span class="l"><span class="rdg substantive">Qui jusques</span> au fons <span class="rdg substantive">le bec</span> y bouste.</span><br><span class="ln">26</span><span class="l">Regnart voulsist a ce besoing</span><br><span class="ln">27</span><span class="l"><span class="rdg orthographic">Qu'il</span> eüst bec en lieu de groing.</span><br><span class="ln">28</span><span class="l">La vïande <span class="rdg substantive">qui bon flairoit</span></span><br><span class="ln">29</span><span class="l">Et qui par <span class="rdg orthographic">le verre</span> pairoit</span><br><span class="ln">30</span><span class="l">Fait a Regnart sa fain doubler</span><br><span class="ln">31</span><span class="l"><span class="rdg substantive">Et de la chiere mout troubler.</span></span><br><span class="ln">32</span><span class="l">Bien reçoit le conchiement</span><br><span class="ln">33</span><span class="l"><span class="rdg substantive">Qu'il controuva</span> premierement :</span><br><span class="ln">34</span><span class="l"><span class="rdg substantive">Se l'oysel du miel ne menga,</span></span><br><span class="ln">35</span><span class="l"><span class="rdg substantive">Assés de lui s'en revenga.</span></span><br></p>
<p class="type_morale "><span class="ln">36</span><span class="l">Qui fait <span class="rdg substantive">que a soy</span><span class="rdg orthographic"> ne vouldroit</span>,</span><br><span class="ln">37</span><span class="l"><span class="rdg orthographic">Se il s’en</span> repent, <span class="rdg substantive">il a bon droit</span>.</span><br></p>
<h4 class="type_title ">De cervo sitiente<br><small><i>Folios
         71r</i></small></h4>
<p class="type_recit "><span class="ln">1</span><span class="l">Fons nitet argento similis. Sitis arida cervum</span><br><span class="ln">2</span><span class="l"><span class="rdg substantive">Hic</span> rapit. Haurit aquas, se speculatur aquis.</span><br><span class="ln">3</span><span class="l">Hunc beat, hunc mulcet ramose gloria frontis.</span><br><span class="ln">4</span><span class="l">Hunc premit, hunc ledit tibia macra pedum.</span><br><span class="ln">5</span><span class="l">Ecce canis. Tonat ira canum. Timet ille,</span><br><span class="ln">6</span><span class="l">Timenti fit fuga. Culpati cruris adorat opem.</span><br><span class="ln">7</span><span class="l">Silve claustra subit, cornu retinente moratur :</span><br><span class="ln">8</span><span class="l">Fiunt causa gravis cornua longa necis.</span><br></p>
<p><i class="rend_rubrique ">Moralitas<br></i></p>
<p class="type_morale "><span class="ln">9</span><span class="l">Spernere <span class="rdg substantive">quod presit</span> et amare quod obsit ineptum est.</span><br><span class="ln">10</span><span class="l">Prodest quod fugimus et quod amamus obest.</span><br><span class="ln">11</span><span class="l">Dampna tibi queris si spreveris utilitatem.</span><br><span class="ln">12</span><span class="l">Dum locus affuerit, utile quere tacens.</span><br><span class="ln">13</span><span class="l">Utilitas opibus preferri tempore debet :</span><br><span class="ln">14</span><span class="l">Si te delectant dulcia, pone modum.</span><br></p>
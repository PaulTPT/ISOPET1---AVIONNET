<h4 class="text-center">De Renart et de la Cingoingne<br><small><i>Folios
         44v et 45r</i></small></h4>
<p class="type_recit "><span class="ln">1</span><span class="l">Renart qui onc bien n'abeli,</span><br><span class="ln">2</span><span class="l">Semont a mengier avec li</span><br><span class="ln">3</span><span class="l">La cingo<span class="abr">(n)</span><span class="norm">n</span>gne sa bonne amie.</span><br><span class="ln">4</span><span class="l">Elle ne li refusa mie,</span><br><span class="ln">5</span><span class="l">Qui cuida bien estre peüe,</span><br><span class="ln">6</span><span class="l">Festivee et receue</span><br><span class="ln">7</span><span class="l">Qu'a nuls barat n’i entendi.</span><br><span class="ln">8</span><span class="l">Renart sus la table espandi</span><br><span class="ln">9</span><span class="l">Plain pot de miel que il avoit</span><br><span class="ln">10</span><span class="l">Qu'a mangier donner li devoit.</span><br><span class="ln">11</span><span class="l">Cil boit le miel et leche et suche,</span><br><span class="ln">12</span><span class="l">Et prie celle qu'el manjuce.</span><br><span class="ln">13</span><span class="l">Mes el non puet riens a soi traire</span><br><span class="ln">14</span><span class="l">Car el n'a pas bec a ce faire.</span><br><span class="ln">15</span><span class="l">Si se pourpense par quel art</span><br><span class="ln">16</span><span class="l">Elle conchiera renart.</span><br><span class="ln">17</span><span class="l">Renart semont, si appareille</span><br><span class="ln">18</span><span class="l">Trop bonne vïande a mervelle,</span><br><span class="ln">19</span><span class="l">La melleur qu'apareillier pot,</span><br><span class="ln">20</span><span class="l">Puis si la mist dedens un pot</span><br><span class="ln">21</span><span class="l">Qui ert le col lonc et estroit,</span><br><span class="ln">22</span><span class="l">Comme ampoule de voirre estroit.</span><br><span class="ln">23</span><span class="l">Renart n’i pout le col bouter,</span><br><span class="ln">24</span><span class="l">Ne de la vïande gouter,</span><br><span class="ln">25</span><span class="l">Mes la cingoingne bien en goute</span><br><span class="ln">26</span><span class="l">Que jusques au fons le bec y boute.</span><br><span class="ln">27</span><span class="l">Renart voussist a ce besoing</span><br><span class="ln">28</span><span class="l">Qu'il eüst bec en lieu de groing.</span><br><span class="ln">29</span><span class="l">La vïande qui bon flairoit</span><br><span class="ln">30</span><span class="l">Et qui par le vairre paroit</span><br><span class="ln">31</span><span class="l">Fait a Renart son fain doubler</span><br><span class="ln">32</span><span class="l">Et de lescherie troubler.</span><br><span class="ln">33</span><span class="l">Bien reçoit le conchiement</span><br><span class="ln">34</span><span class="l">Que il trouva premierement :</span><br><span class="ln">35</span><span class="l">Se l'oisel dou miel ne menja,</span><br><span class="ln">36</span><span class="l">Assés de li se revenja.</span><br></p>
<p><i class="rend_rubrique ">la moralité<br></i></p>
<p class="type_morale "><span class="ln">37</span><span class="l">Qui fait que a soi ne vaudroit,</span><br><span class="ln">38</span><span class="l">S'il s'en repent c'est a bon droit.</span><br><span class="ln">39</span><span class="l">L'en treuve en droit qui bien le quiert</span><br><span class="ln">40</span><span class="l">L'une bonté l'autre requier.</span><br><span class="ln">41</span><span class="l">Si comme seras aggreable,</span><br><span class="ln">42</span><span class="l">Je te seré sans nulle fable :</span><br><span class="ln">43</span><span class="l">Au tricheeur qui sa foi ment</span><br><span class="ln">44</span><span class="l">Faire doit l'en samblablement,</span><br><span class="ln">45</span><span class="l">Sus celi qui fait tricherie</span><br><span class="ln">46</span><span class="l">Reviegne barat et boidie.</span><br></p>
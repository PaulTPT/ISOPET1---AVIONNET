<h4 class="type_title ">De la chievre et du loup<br><small><i>Folios
         39v et 40r</i></small></h4>
<p class="type_recit "><span class="ln">1</span><span class="l">La chievre va querre viande</span><br><span class="ln">2</span><span class="l">Pour son chevrel et li co<span class="abr">(m)</span><span class="norm">m</span>mande</span><br><span class="ln">3</span><span class="l">Et amonneste que du toit</span><br><span class="ln">4</span><span class="l">Ne se mueve ou il estoit,</span><br><span class="ln">5</span><span class="l">Car, s’il s’en part, saiche de voir,</span><br><span class="ln">6</span><span class="l">Il y puet bien dommaige avoir</span><br><span class="ln">7</span><span class="l">Tel dont il se tendra pour fos.</span><br><span class="ln">8</span><span class="l">En l’ostel l’a laissié enclos.</span><br><span class="ln">9</span><span class="l">Si co<span class="abr">(m)</span><span class="norm">m</span>me il fu demourés sous,</span><br><span class="ln">10</span><span class="l">Este vous Ysangrin li loups</span><br><span class="ln">11</span><span class="l">Vient a l’uis et boute et apelle</span><br><span class="ln">12</span><span class="l">Et change sa vois et chevrelle :</span><br><span class="ln">13</span><span class="l">« Euvre l’uis, dit il, a ta mere.</span><br><span class="ln">14</span><span class="l">-	Non feré, dit il, par saint Pere !</span><br><span class="ln">15</span><span class="l">Assés y pourrés appeler,</span><br><span class="ln">16</span><span class="l">Bien vous connois au chevreller,</span><br><span class="ln">17</span><span class="l">Tout le sachiés vous contrefaire.</span><br><span class="ln">18</span><span class="l">N’enterrés ja en mon repaire,</span><br><span class="ln">19</span><span class="l">Et si voi bien par un perttuis,</span><br><span class="ln">20</span><span class="l">Que j’é ci trouvé en cest huis,</span><br><span class="ln">21</span><span class="l">Que vous estes uns loups de voir</span><br><span class="ln">22</span><span class="l">Qui me voulés ci decevoir.</span><br><span class="ln">23</span><span class="l">Ailleurs vous estuet querre proie. »</span><br><span class="ln">24</span><span class="l">Ainssi le chevrel l’en envoie.</span><br></p>
<p><i class="rend_rubrique ">La moralité<br></i></p>
<p class="type_morale "><span class="ln">25</span><span class="l">Pour ce vous di qu’a l’enfant vient</span><br><span class="ln">26</span><span class="l">Grant preu quant il voit et retient</span><br><span class="ln">27</span><span class="l">La bonne doctrine du pere ;</span><br><span class="ln">28</span><span class="l">Et qui non fait, il le compere.</span><br><span class="ln">29</span><span class="l">Les ensaignemens ne trespasce</span><br><span class="ln">30</span><span class="l">Des grans, ne ne met en espasce</span><br><span class="ln">31</span><span class="l">De pere et de mere la doctrine.</span><br><span class="ln">32</span><span class="l">En ton cuer les garder ne fine :</span><br><span class="ln">33</span><span class="l">En ceci crois les anciens,</span><br><span class="ln">34</span><span class="l">Se vuis estre victoriens.</span><br><span class="ln">35</span><span class="l">Con les anciens croist jonesce</span><br><span class="ln">36</span><span class="l">Mauvitiés en cuer ne les blesce.</span><br></p>
<h4 class="text-center"><span class="rdg orthographic">Dou serf</span> morant de soif<br><small><i>Folios
         71v et 72r et 72v</i></small></h4>
<p class="type_recit "><span class="ln">1</span><span class="l">Un grant <span class="rdg orthographic">serf</span> las que soif tenoit</span><br><span class="ln">2</span><span class="l"><span class="rdg orthographic">Boivre</span> a la <span class="rdg orthographic">fontainne</span><span class="rdg substantive"> aloit</span>.</span><br><span class="ln">3</span><span class="l"><span class="rdg orthographic">S'ambut assez</span> et <span class="rdg orthographic">voulentiers</span></span><br><span class="ln">4</span><span class="l">Et remira endementiers</span><br><span class="ln">5</span><span class="l">En l'iaue ses cornes et teste.</span><br><span class="ln">6</span><span class="l"><span class="rdg orthographic">Moult</span> en fait grant joie et grant feste</span><br><span class="ln">7</span><span class="l">Et <span class="rdg orthographic">Moult</span> se loe et <span class="rdg orthographic">Moult</span> se prise.</span><br><span class="ln">8</span><span class="l">Mes de l'autre part trop desprise</span><br><span class="ln">9</span><span class="l">Ses megres jambes et ses <span class="rdg orthographic">piez</span>.</span><br><span class="ln">10</span><span class="l">De l'un se duest de l'autre est liez.</span><br><span class="ln">11</span><span class="l">Le cerf illuec plus ne sejourne,</span><br><span class="ln">12</span><span class="l">Au bois <span class="rdg orthographic">ariere</span> s'en retourne,</span><br><span class="ln">13</span><span class="l">Ou il orra telles <span class="rdg orthographic">nouvelles</span></span><br><span class="ln">14</span><span class="l">Qui ne li seront mie <span class="rdg orthographic">belles</span>.</span><br><span class="ln">15</span><span class="l">Car ou bois avoit veneeurs,</span><br><span class="ln">16</span><span class="l">Chiens y avoit et <span class="rdg orthographic">courreeurs</span></span><br><span class="ln">17</span><span class="l">Qui ne <span class="rdg orthographic">li plest</span> pas <span class="rdg orthographic">a oÿr</span>.</span><br><span class="ln">18</span><span class="l">Qui donc veïst le cerf fouir,</span><br><span class="ln">19</span><span class="l">Il ne le deüst pas blasmer.</span><br><span class="ln">20</span><span class="l">Or doit il bien ses <span class="rdg orthographic">piez</span> amer ;</span><br><span class="ln">21</span><span class="l">Ne li vont pas ore <span class="rdg orthographic">annuiant</span>.</span><br><span class="ln">22</span><span class="l">Mes si comme il s'en va fuiant,</span><br><span class="ln">23</span><span class="l">Un bois espés <span class="rdg substantive">en est venus</span>,</span><br><span class="ln">24</span><span class="l">Par ses cornes est retenus</span><br><span class="ln">25</span><span class="l">Et <span class="rdg orthographic">arestez</span> en <span class="rdg orthographic">tel</span> maniere</span><br><span class="ln">26</span><span class="l"><span class="rdg substantive">Qu'aler</span> ne puet <span class="rdg substantive">avant n'arriere</span>.</span><br><span class="ln">27</span><span class="l">Par ses cornes la mort reçoit,</span><br><span class="ln">28</span><span class="l">Qui <span class="rdg orthographic">a ses piez</span> se courreçoit,</span><br><span class="ln">29</span><span class="l">Qui sauvé et gueri l'eüssent </span><br><span class="ln">30</span><span class="l">Se ses longues cornes ne fussent.</span><br></p>
<p><i class="rend_rubrique ">la moralité<br></i></p>
<p class="type_morale "><span class="ln">31</span><span class="l"><span class="rdg orthographic">Nunlz</span> ne doit chose despiter</span><br><span class="ln">32</span><span class="l">Qui puet valoir et profiter,</span><br><span class="ln">33</span><span class="l">Ne chose <span class="rdg orthographic">aussi</span> chiere tenir</span><br><span class="ln">34</span><span class="l">Dont <span class="rdg orthographic">domages</span> li puet venir.</span><br><span class="ln">35</span><span class="l">Souvent fuions ce qui nous <span class="rdg orthographic">vaust</span></span><br><span class="ln">36</span><span class="l">Et de nostre bien ne nous chaut.</span><br><span class="ln">37</span><span class="l">Et qui te porte utilité,</span><br><span class="ln">38</span><span class="l">Ne dois pas avoir en vité.</span><br><span class="ln">39</span><span class="l">Ne quier pas <span class="rdg orthographic">tousjours</span> ton plaisir</span><br><span class="ln">40</span><span class="l">Profitier et estuet <span class="rdg substantive">et taisir</span> :</span><br><span class="ln">41</span><span class="l">Par ce vendras tu a richesce.</span><br><span class="ln">42</span><span class="l">Ne te tiengne nulle <span class="rdg orthographic">peresce</span>.</span><br><span class="ln">43</span><span class="l">Se tu vues tousjours deliter,</span><br><span class="ln">44</span><span class="l">Et toute cusantion geter,</span><br><span class="ln">45</span><span class="l">Et mener vie <span class="rdg orthographic">delictable</span>,</span><br><span class="ln">46</span><span class="l">.i. grans despens et grande table,</span><br><span class="ln">47</span><span class="l">Et tu n'i mes <span class="rdg orthographic">atremprement</span>,</span><br><span class="ln">48</span><span class="l">Sois certains et croi fermement</span><br><span class="ln">49</span><span class="l">Tart te sera <span class="rdg orthographic">dou repentir</span>.</span><br><span class="ln">50</span><span class="l">De ceci <span class="rdg orthographic">te ne vueil</span> mentir,</span><br><span class="ln">51</span><span class="l">Atrempe toi <span class="rdg orthographic">selon</span> ta rente,</span><br><span class="ln">52</span><span class="l">Que <span class="rdg orthographic">pouretez</span> ne <span class="rdg orthographic">t'acravante</span>.</span><br><span class="ln">53</span><span class="l">Ne te fie pas en acroire</span><br><span class="ln">54</span><span class="l">Ne en <span class="rdg orthographic">ponpes</span> ne en <span class="rdg orthographic">vainne</span> gloire.</span><br><span class="ln">55</span><span class="l">De l'autrui ne te fai si gobes,</span><br><span class="ln">56</span><span class="l">N'en viandes n'en belles robes</span><br><span class="ln">57</span><span class="l">Car il convient l'escot paier.</span><br><span class="ln">58</span><span class="l">Pour ce te dois bien esmaier</span><br><span class="ln">59</span><span class="l">Quant despens plus que n'as <span class="rdg orthographic">assez</span>.</span><br><span class="ln">60</span><span class="l">Ces dis ne soient <span class="rdg orthographic">trespassez</span>.</span><br></p>